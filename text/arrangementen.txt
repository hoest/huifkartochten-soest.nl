Arrangementen
---

We hebben een aantal mogelijkheden omschreven. Uiteraard zijn combinaties en andere mogelijkheden bespreekbaar.

* [Jeu de Boules](#arr0)
* [Klootschieten](#arr1)
* [Korenmolen "De Windhond"](#arr2)
* [Boerengolf](#arr3)
* [De Kersenhoeve](#arr4)
* [Museum Oud-Soest](#arr5)
* [Kaasboerderij De Staelenhoef](#arr6)
* [Pannenkoekenboerderij De Smickel](#arr7)
* [Rusthuis de Paardenkamp & Boerderij het Gagelgat](#arr8)
* [Zelf graag de leidsels in handen?](#arr9)

### Jeu de Boules {#arr0}

De belangstelling voor jeu de boules is de laatste jaren behoorlijk toegenomen. Dit komt  mede doordat veel Nederlanders graag in Frankrijk vertoeven. Hier hebben velen voor het eerst kennis gemaakt met jeu de boules. Het is een ontspannen bezigheid voor groot en klein. Vaak op prachtige franse dorpspleintjes met rondom terrasjes en bomen voor de nodige schaduw. Het spel maakt een niet te stuiten opmars en nu kan het ook in Soest. Gelukkig zijn we niet van het weer afhankelijk door de prachtige overdekte locatie. Samen met jeu de boules vereniging "[De Gemshoorn](http://www.gemshoorn.nl/)" hebben wij een arrangement samengesteld inclusief een huifkartocht en kofie/thee met gebak.

![Foto Jeu de Boules](/images/jeudeboules007.jpg "Foto Jeu de Boules")
![Foto Jeu de Boules](/images/jeudeboules020.jpg "Foto Jeu de Boules")

Dit arrangement is al mogelijk vanaf &euro; 25,00 p.p. (vanaf 10 personen)

Om de dag compleet te maken behoort een koud/warm buffet tot de mogelijkheden.

Maximaal aantal deelnemers: 60 personen

### Klootschieten {#arr1}

In een van de mooiste natuurgebieden van Utrecht, de Soesterduinen, bieden we u de mogelijkheid om een van Hollands leukste gezelschapspelen te kunnen doen.

Klootschieten is een teamspel waar zonder bezwaar jongeren en ouderen aan kunnen deelnemen. U gooit een houten bal over een uitgezet parcours , met als doel dit parcours in zo weinig mogelijke worpen af te leggen. De tijdsduur is vanaf 1 1/2 tot 2 1/2 uur, in overleg te bepalen. Ook het parcours kan in overleg bepaald worden. Het minimale aantal deelnemers is 10.

![Foto Klootschieten](/images/foto_07_kleinmiddelwijck.jpg "Foto Klootschieten")
![Foto Klootschieten](/images/foto_08_kleinmiddelwijck.jpg "Foto Klootschieten")

Het klootschieten geschiedt onder deskundige leiding. Voor of na het klootschieten kunt u tevens genieten van een uur durende prachtige rondrit met een van onze huifkarren, inclusief een drankje.

Prijzen vanaf &euro; 19,50 pp, afhankelijk van aantal deelnemers. Dit arrangement is ook uit te breiden met diverse koude en warme maaltijdbuffetten, i.s.m. Eetcaf&#233; Centraal. Prijzen in overleg.

### Korenmolen "De Windhond" {#arr2}

Na een prachtige rit (1,5 uur) langs de mooiste plekken van de omgeving volgt er een bezoek aan de korenmolen "De Windhond" inclusief een drankje. De historie van deze molen ligt rond 1474. Onlangs is deze molen weer opnieuw opgebouwd. Een uniek bouwwerk waar het zeer interessant is een rondleiding te volgen, met o.a. een prachtig uitzicht over de Eng. "Engen" of "essen", zoals ze in Drenthe heten, zijn bolle akkers die van oudsher aan de rand van het dorp ontstonden als gevolg eeuwenlange bemesting.

![Foto De Windhond](/images/foto_09_kleinmiddelwijck.jpg "Foto De Windhond")

Prijzen vanaf &euro; 15,00 pp (min. 12 personen). Dit arrangement is ook uit te breiden met diverse koude en warme maaltijdbuffetten, i.s.m. Eetcaf&#233; Centraal. Prijzen in overleg.

### Boerengolf {#arr3}

Boerengolf wordt in teamverband gespeeld met max. 5 personen per team. De teams spelen tegen elkaar en lopen samen de baan af, terwijl er om de beurt wordt geslagen. Het duurt ongeveer 1,5 uur. Een leuke bezigheid voor jong en oud. Vooraf of achteraf kunt u genieten van een prachtige rondrit (1,5 uur) door de omgeving.

![Foto Boerengolf](/images/foto_10_kleinmiddelwijck.jpg "Foto Boerengolf")

### De Kersenhoeve (zomerarrangement!) {#arr4}

Een bezoek aan de Kersenhoeve geeft n&#233;t dat beetje extra zomergevoel!  Op de hoek van de Wieksloterweg en de Dorresteinweg begon Sjaak Gresnigt met 25 bomen en telt er nu 240. Uniek, want het is de enige in de omgeving. U kunt proeven aan tuintafels en kopen aan een kraampje.

![Foto Kersen](/images/foto_11_kleinmiddelwijck.jpg "Foto Kersen")

"Deze kersen zijn stukken groter en sappiger dan van de supermarkt", aldus de gasten. Tijdens een rondrit (in de kersentijd) is er de mogelijkheid om een bezoek te brengen aan de Kersenhoeve.

De kersenverkoop is dagelijks vanaf twaalf uur en gaat door tot begin augustus.

### Museum Oud-Soest {#arr5}

In het museum zijn vaste exposities ondergebracht zoals bijvoorbeeld een stijlkamer, een wagenmakerij, het kerkelijk leven in Soest en Soesterberg. Tevens vele oude ambachten, een schoolklasje, een winkeltje, schoolplaten, prenten en ge√Øllustreerde boeken van de wel bekende heer Isings en niet te vergeten het spreukenhuisje.

![Foto Museum Oud-Soest](/images/foto_12_kleinmiddelwijck.jpg "Foto Museum Oud-Soest")
![Foto Museum Oud-Soest](/images/foto_13_kleinmiddelwijck.jpg "Foto Museum Oud-Soest")

Ook zijn er in het museum nog eens vele gebruiksvoorwerpen te bewonderen die we alleen nog maar kennen uit grootmoeders tijd. Het museum geeft een duidelijk beeld van werken en wonen in Soest en Soesterberg, in vroegere tijden.

Voor of na een bezoek aan dit museum kunt u genieten van een prachtige rondrit door de omgeving.

### Kaasboerderij De Staelenhoef {#arr6}

Kaasboerderij "De Staelenhoef" is sinds 1722 een traditioneel Soester boerenbedrijf. Aan het einde van een lange romantische, door hoge bomen geaccentueerde oprijlaan, vindt u de nostalgische gebouwen van de kaasboerderij die al sinds mensenheugenis door de familie Hilhorst wordt "bestierd".

![Foto Kaasboerderij De Staelenhoef](/images/foto_14_kleinmiddelwijck.jpg "Foto Kaasboerderij De Staelenhoef")

In overleg kunt u b.v. een workshop "kaas maken" volgen. Deze duurt ongeveer 1,5 uur. Uiteraard is het ook mogelijk om een heerlijk kaasje, naar keuze, te kopen. Dit kan alle dagen van de week, behalve op zondag en maandag.

### Pannenkoekenboerderij De Smickel {#arr7}

Al bijna 37 jaar bakken ze in een prachtige oud-Hollandse pannenkoekenboerderij in Soest pannenkoeken die inmiddels honderdduizenden magen en maagjes hebben gevuld. Trakteer uzelf en/of uw kinderen, na of voor een mooie rit met b.v. de paardentram of de huifkar, op een overheerlijke pannenkoek in de gezellige sfeervolle boerderij aan de Langebrinkweg.

![Foto Pannenkoekenboerderij De Smickel](/images/foto_15_kleinmiddelwijck.jpg "Foto Pannenkoekenboerderij De Smickel")

Zomers is het heerlijk zitten in de tuin achter de boerderij, in de schaduw van de bomen, kunt u ook hier genieten van alle "heerlijckheden" die de kaart biedt.

### Rusthuis de Paardenkamp & Boerderij het Gagelgat {#arr8}

De Paardenkamp in Soest is een rusthuis voor oude paarden en pony's. Een rusthuis, waar de paarden van hun welverdiende pensioen kunnen genieten na een leven van hard werken. Het enige wat ze nu nog hoeven te doen is lekker lopen in de wei, een wortel aanpakken van een bezoeker en genieten van de rust en de verzorging op De Paardenkamp. U kunt een rondrit met een van onze wagens combineren met een bezoek aan Rusthuis de Paardenkamp.

![Foto Rusthuis de Paardenkamp & Boerderij het Gagelgat](/images/foto_16_kleinmiddelwijck.jpg "Foto Rusthuis de Paardenkamp & Boerderij het Gagelgat")

### Zelf graag de leidsels in handen? Dit is uw kans! {#arr9}

Vanaf nu kunt u bij Stalhouderij Klein Middelwijck zelf een paard voor de wagen sturen. Samen rijden wij met u naar het prachtige natuurgebied De Soester Duinen. Daar krijgt u de gelegenheid om een onvergetelijke ervaring op te doen.

![Foto in de Soesterduinen](/images/zelf-03.jpg "Foto in de Soesterduinen")

Dus als u graag een keer zelf "de touwtjes in handen wil nemen", bent u, vanaf twee personen, bij ons al van harte welkom. Wij laten u genieten van het rijden met onze paarden in de mooie omgeving, onder leiding van een ervaren koetsier.

![Zelf graag de leidsels in handen?](/images/zelf-01.jpg "Zelf graag de leidsels in handen?")

Ook een leuk idee om kado te geven of te combineren met teambuilding/bedrijfsuitje.

![Zelf graag de leidsels in handen?](/images/zelf-02.jpg "Zelf graag de leidsels in handen?")
