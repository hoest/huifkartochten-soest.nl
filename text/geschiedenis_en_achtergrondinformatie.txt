Geschiedenis & achtergrondinformatie
---

Soest is een lintdorp dat is ontstaan op de grens van nat en droog. De voet van de Eng bood de vroegere bewoners een veilige en droge plek, terwijl het lager gelegen land van de Eempolder aantrekkelijk was als hooiland en weidegebied voor het vee.

Rustiek gelegen tussen Utrechtse heuvelrug en rivier de Eem was Soest, bijna duizend jaar geleden, al een "toeristische" trekpleister. De uitgestrekte weidegebieden van de Eempolder accentueren schitterend het afwisselende decor van loofbossen en ooit aangelegd naald-hout in Peijnenburg. De oertijd laat zich vertegenwoordigen door o.a. de natuurlijke zandverstuivingen in het Soester duingebied en in Soesterberg. Voor wie, heden ten dage, Soest wil verkennen, zal verrast worden door het prachtige natuurschoon, alsmede de vele mogelijkheden waar iets gedronken of gegeten kan worden.

In deze omgeving ligt de bakermat van Stalhouderij Klein Middelwijck. Ooit droeg dit gedeelte van Soest de naam Middelwijck. Daar ligt de oorsprong van de naam Stalhouderij Klein Middelwijck aan de Lange Brinkweg te Soest.

![Foto Klederdracht](/images/foto_18_kleinmiddelwijck.jpg "Foto Klederdracht")
